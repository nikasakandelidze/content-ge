## ალგორითმი
მოდი გავიმეოროთ, რა არის ალგორითმი? ალგორითმი არის ამოცანის გადაჭრისთვის საჭირო ინსტრუქციების მიმდევრობა, რომელიც ადამიანისთვის გასაგებ ენაზეა დაწერილი. იმისათვის, რომ ალგორითმიდან გამართული და მუშა პროგრამა მიიღო კოდის დაწერა მოგიწევს.

არსებობს კარგი და ცუდი ალგორითმები. აქ გარჩეული ამოცანის გადაჭრა შეგვეძლო განსხვავებული  ალგორითმითაც. მაგალითად სანამ ბრილიანტს აიღებს, კარელმა შეიძლება მთელი სამყარო შემოიაროს, მხოლოდ შემდეგ აიღოს ბრილიანტი და დადოს მითითებულ ადგილას. ეს ალგორითმიც ამოცანას გადაჭრის, თუმცა, ამისათვის კარელს გაცილებით მეტი სიარული მოუწევს. შესაბამისად, ალგორითმები შეგიძლია ერთმანეთს შეადარო იმის მიხედვით, თუ რომელი უფრო მეტ "ენეგიას" და დროს ხარჯავს. ცხადია, ჯობია ისეთი ალგორითმით გააკეთო საქმე, რომლითაც დანახარჯი ნაკლები იქნება.
