# რობოტი კარელი

რობოტი კარელი დამწყებთათვის პროგრამირების მარტივად შესასწავლად არის შექმნილი. მისი მთავარი მიზანია დაეხმაროს სტუდენტებს გაითავისონ პროგრამირებისა და ლოგიკური პრობლემების გადაჭრის ძირითადი ცნებები.

## ვინ შექმნა კარელი?

კარელი შექმნა პროფესორმა რიჩარდ ე. პეტისმა 1970-იანი წლების ბოლოს სტენფორდის უნივერსიტეტში ყოფნისას. რობოტს სახელი ეწოდა ჩეხი მწერლის, კარელ ჩაპეკის პატივსაცემად, რომელმაც, პირველმა, სიტყვა „რობოტი“ გამოიყენა თავის პიესაში R.U.R (Rossum's Universal Robots).

## რატომ შეიქმნა რობოტი კარელი?
- **სიმარტივე:** კარელის ენის სიმარტივე დამწყებებს საშუალებას აძლევს კონცენტრირება პრობლემების გადაჭრის ლოგიკაზე და არა კონკრეტული პროგრამირების ენის სინტაქსზე.
- **აბსტრაქცია:** კარელი არის ინსტრუმენტი იმის გასაგებად, თუ როგორ შეიძლება განახორციელოთ მაღალი დონის იდეები უბრალო ბრძანებების გამოყენებით - ძალიან მნიშვნელოვანი უნარი პროგრამირებაში.
- **პროგრამის კონტროლი:** კარელთან ერთად მარტივია პროგრამის მაკონტოლებელი სტრუქტურების სწავლა, როგორიცაა ციკლები, პირობითები და მეთოდები.
- **ნაბიჯ-ნაბიჯ შესრულება:** სტუდენტებს შეუძლიათ დააკვირდნენ პროგრამის ნაბიჯ-ნაბიჯ საშუალებას.

კარელის სტანდარტულ პროგრამებში სტუდენტები ავალებენ რობოტს შეასრულოს ისეთი დავალებები, როგორიცაა წინსვლა, ბრილიანტის აღება ან ლაბირინთში ნავიგაცია. ეს ეხმარება მოსწავლეებს ამოცანების ნაწილებად დაშლაში და მათ გადასაჭრელად კოდის დაწერაში, რაც ანვითარებს ალგორითმულ აზროვნებას.

ამიტომ, რობოტი კარელი, თავისი სიმარტივით, ძალიან კარგი პირველი ნაბიჯია კომპიუტერული მეცნიერების სამყაროში. ის  საშუალებას აძლევს დამწყებებს ისწავლონ პროგრამირების საწყისები საინტერესო, ნაკლებად დამაშინებელი გზით.


